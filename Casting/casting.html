<html>

<head>
<meta http-equiv="Content-Language" content="hu">
<meta http-equiv="Content-Type" content="text/html; charset=windows-1250">
<title>Képernyõ tükrözés Diatárral</title>
<style>
<!--
 p.MsoNormal
	{mso-style-parent:"";
	margin-bottom:.0001pt;
	font-size:12.0pt;
	font-family:"Liberation Serif","serif";
	margin-left:0cm; margin-right:0cm; margin-top:0cm}
-->
</style>
</head>

<body bgcolor="#CCFFFF">

<p class="MsoNormal" align="center" style="text-align: center"><b>
<span style="font-size: 18.0pt">Képernyõ tükrözés, „Cast”-olás Diatárral</span></b></p>
<p>Templomainkban újabban egyre többen használnak nagy képernyõs TV-t dia vetítésre,
melynek nagy része ma már okos-TV. Sajnálatos módon azonban a gyártók a saját,
különféle egyedi operációs rendszereikkel szállítják ezeket,
így nem telepíthetõ rájuk az Androidos DiaVetítõ alkalmazás.
Ilyen esetekben azonban megoldás lehet a Diatár vetítõ képernyõjének az (át)tükrözése,
kivetítése a TV képernyõjére.</p>
<p>A megoldás lényege, hogy ezek a TV-k – függetlenül a rajtuk levõ
operációs rendszertõl – már mind alapból tudnak valamilyen képernyõ tükrözést
(pl. Miracast-ot vagy Chromecast-ot), melyek különféle márkanevek alatt futnak.
Ezt kihasználva minden kábelezés - és anélkül, hogy bármit is külön feltelepítenénk
a TV-re – át tudjuk küldeni a Diatár által létrehozott dia-képet a TV-re.
Különösen jól jöhet ez akkor, ha pl. idegen helyen vagyunk és így nincs lehetõségünk
(nem illik) megpiszkálni a használni kívánt eszközt.</p>
<p>Nagy elõnye a módszernek, hogy elvileg még a helyi hálózatra (WiFi) sem kell rácsatlakoznunk,
mert a beépített WiFi-Direct protokollnak köszönhetõen így is elérhetjük a TV-t.
Az egész olyan mintha egy láthatatlan (HDMI) kábellel csatlakoznánk a TV hátuljára.
Ennek az ára viszont az, hogy egy picit több dolgunk van a Diatár vezérlõ gépén,
mert ott elõször be kell állítanunk a tükrözést!</p>
<br/>

<h1>Windows 10</h1>
<p>Elõször is kapcsoljuk be a TV-t, majd a Gépház›Rendszer›Kijelzõ menüben
a „Csatlakozás vezeték nélküli megjelenítõeszközhöz”-re kattintva
az észlelt fogadó eszközök közül válasszuk ki a miénket.
A Windows ekkor egy második kijelzõnek fogja tekinteni a TV-nket,
melynek paramétereit - így pl. a képernyõ felbontását is - automatikusan lekérdezi.
Ezzel tulajdonképpen meg is vagyunk, hiszen van egy második képernyõnk,
melyre a Diatárral már kényelmesen vetíthetünk.
A biztonság kedvéért azért ellenõrizhetjük,
hogy vetítõ képernyõnek a megfelelõ van-e beállítva a Diatár Képernyõ beállításánál. (1. ábra)</p>
<p>Sajnos, ahogy tapasztaltam, ez a virtuális képernyõ kicsit megzavarja a Windows-t
és így az elsõdleges képernyõnél hibás felbontást mutat ill. a TV képernyõjét
sem mindig használja ki teljesen a vetítéshez.</p>
<p>Win11 alatt nyilván hasonló képen kell eljárni.</p>
<p><center>
<img border="0" src="win10_cast.png" width="100%" align="center"
	alt="1. ábra: Vetítés második képernyõre"
	longdesc="1. ábra: Vetítés második (virtuális) képernyõre - Windows 10" hspace="10">
<br/><br/><i>1. ábra: Vetítés második (virtuális) képernyõre - Windows 10</i></center>
</p>
<br/>

<h1>Linux</h1>
<p>Linux alatt bonyolultabb a megoldás, mert alapból egy második virtuális képernyõ
(monitor) létrehozása (amire a Diatár Vetítõként vetíthet) nem támogatott,
ráadásul éppen képernyõ kezelési átállás közepén van a Linux világ: X11 -> Wayland!
Ezen kívül még meg kell magát a tükrözést is oldanunk valahogy egy második lépésben.
Az alábbiakat  Linux Mint 22.1 Cinnamon alatt próbáltam ki.</p>
<br/>
<h3><u>Elsõ lépés</u>: egy második (virtuális) monitor létrehozása</h3>
<br/>
<p>a) X11: a
<a href="https://github.com/augustoicaro/Immersed-Linux-Virtual-Monitors" target="_blank">https://github.com/augustoicaro/Immersed-Linux-Virtual-Monitors</a>
címen egy jó leírást találunk arról, hogy X11 alatt hogy lehet létrehozni egy virtuális monitort.
Mivel ez a leírás egy speciális programhoz való, szerintem nekünk elég a ’Intel driver’
ill. a ’Nvidia driver’ fejezetet végre hajtani, legalábbis nekem Intel videó kártyával így mûködik.
(Ez a virtuális monitor csak a rendszer újraindításáig él.) (2. ábra)</p>
<br/>
<p>b) Egy másik megoldás, mely kicsit általánosabb mert (talán)
Wayland-on is mûködik „Honigmelone” friss hozzászólása itt:
<a href="https://github.com/loki-47-6F-64/sunshine/issues/47#issuecomment-2561943366" target="_blank">https://github.com/loki-47-6F-64/sunshine/issues/47#issuecomment-2561943366</a>.
Szintén kipróbáltam a Fujitsu Lifebook U757-es laptopomon,
de valamiért nem az általam ’szimulált’ monitor felbontásait mutatja, hanem csak két kisebbet,
de különben rendben mûködni látszik. (Az így létrehozott virtuális monitor
a rendszer újraindítása után is megmarad.)</p>
<br/>
<p>c) Ha valaki nem akar ilyen csúnyán belenyúlni a rendszerbe,
annak ott van még egy hardware-es megoldás, mely
„Dummy Plug / Virtual Display Emulator / Headless Ghost Display Adapter” néven fut.
Ez egy pici és olcsó eszköz, amit valamelyik monitor csatlakozóba
(VGA / Hdmi / DP) bedugva egy valódi monitort szimulál és így létrehozza a második (virtuális) képernyõnket,
amire aztán már vetíthetünk. Ezekbõl „EDID” kompatibilis eszközt érdemes venni.
Vigyázzunk, mert néhányat úgy hirdetnek,
hogy „Please make sure your devices is with stand-alone graphics card instead of integrated-graphics”!
Ezt a módszert nem tudtam kipróbálni.</p>
<br/>
<p>d) Azoknak akik nem tudnak vagy akarnak második képernyõt létrehozni, van még egy lehetõségük,
a Diatár ’egy-képernyõs’ üzemmódban való használata.
Ekkor a vezérlés az egyetlen vetítõ képernyõ jobb felsõ sarkában található pici menü használatával lehetséges.
A Beállítások› Képernyõk›Fõablak helyett menü bekapcsolásával érhetõ el.</p>
<br/>
<h3><u>Második lépés</u>: maga a tükrözés Chromiummal</h3>
<br/>
<p>A képernyõ tartalmának az átvitelére a Chromium böngészõt használtam,
mivel a Gnome-Network-Displays-t nem tudtam mûködésre bírni.</p>
<p>Elõször – amennyiben szükséges - hozzuk létre a második virtuális képernyõt.
Ekkor a Diatárban is megjelenik egy második képernyõ, melyre már vetíthetünk is.
Tükrözéshez a Chromium jobb felsõ sarkában levõ Beállítások -> Átküldés,
mentés és megosztás›Átküldés ablakban válasszuk ki a Források közül a ’Képernyõ átküldését’,
aztán a megtalált vetítõ eszközt, majd a ’2. képernyõt’ választva osszuk meg azt.</p>
<br/>
<p><center>
<img border="0" src="Linux-VirtKepE.png" width="80%" align="center"
	alt="2. ábra: Vetítés második képernyõre"
	longdesc="2. ábra: Vetítés második (virtuális) képernyõre Chromiummal az 'a)' módszerrel - LinuxMint 22.1 Cinnamon" hspace="10">
<br/><br/><i>2. ábra: Vetítés második (virtuális) képernyõre Chromiummal az 'a)' módszerrel - LinuxMint 22.1 Cinnamon</i></center>
</p>
<br/>

<h1>Android</h1>
<br/>
<p>Az eszköz felhasználói felületének (GUI) megfelelõen, a Beállításoknál elõször
kapcsoljuk be a tükrözést a kiválasztott TV-re, majd a Diatárban indítsuk el a dia-sor vetítését.
Érdemes ’elfektetni’ a mobilt, majd kinagyítani a dia szöveg részt a teljes képernyõre.</p>
<p>A Galaxy A15-ös (Android 14) mobilomon a Beállítások›Csatlakoztatott eszközök›Smart View alatt
kiválasztjuk a felismert vetítõ eszközt. Indítsuk el a Diatárat, válasszuk ki a kívánt dia-sort,
majd a telefont ’elfektetve’ (90 fokkal elfordítva) ’seperjünk’ a képernyõn felfelé,
hogy teljes képernyõn lássuk a dia szövegét. Ekkor koppintással ki-be kapcsolhatjuk a vetítést,
ill. jobbra-balra söprögetéssel lépegethetünk a diák között. Nem tökéletes, de ez is egy használható megoldás!</p>
<br/>

<h1>Megjegyzések:</h1>
<br/>
<ul>
<li>számomra nem világos, hogy ezek a tükrözések milyen fizikai közeget használnak a közvetítésre
(WiFi, Bluetooth, Ethernet) ill. hogy mikor melyik eszköz melyik protokollt
(Miracast, Chromecast) használja, választja ki. A Windows Miracast-ot biztosan használ és úgy néz ki,
hogy a Chromium és az Androidos okos eszköz is ismeri a Miracast protokollt ill. a Chromecast-ot.</li>
<li>a Miracastról a
<a href="https://en.wikipedia.org/wiki/Miracast" target="_blank">https://en.wikipedia.org/wiki/Miracast</a>
oldalon olvashatunk bõvebben, míg a Chromecast a Google saját megoldása a tükrözésre.</li>
<li>sajnos a különbözõ eszközökön a tükrözés megvalósítása nem mindig tökéletes,
egyedi eltérések vannak, így a gyakorlatban mi is találkozhatunk kisebb, nagyobb problémákkal</li>
<li>a képernyõ tükrözés több számítógép erõforrást igényel,
mert a vetített képet folyamatos adat küldéssel ’mozgó képként’,
videó jellel viszi át. Ez régi, lassú gépeknél problémát okozhat!
Szintén problémás lehet a jel átvitel viszonylag kis hatótávolsága.</li>
<li>ezt a leírást és ezeket kísérleteket valódi okos TV hiányában - azt szimulálva - egy
androidos X96-mini TV-felokosító eszközön egy Miracast nevû applikációt futtatva csináltam.</li>
</ul>
<br/>
<p>2025. február</p>
<p>afo</p>

</body>

</html>
