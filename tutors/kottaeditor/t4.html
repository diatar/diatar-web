<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
    <meta http-equiv="Content-Language" content="hu" />  
    <meta http-equiv="Content-Type" content="text/html; charset=UTF-8" />
    <link rel="stylesheet" type="text/css" href="../../CSS/DESIGN_TUTOR.css"/>
    <title>Diatár: bemutató</title>
	<style>
<!--
table.MsoTableGrid
	{border:1.0pt solid windowtext;
	font-size:10.0pt;
	font-family:"Times New Roman";
	}
-->
    </style>
</head>

<body class="TUTOR_FRAME">
    <center>
        <p class="tutor_title">
            <b>Kotta-editor</b>
        </p>
        <p>
            <!--  <a href="t2.html"> &lt;&lt; Ének nevének megadása </a>&nbsp;&nbsp;-->
            <a href="t3.html">&lt;&lt; Vissza</a></p>
     </center>
     <div class="tutorial_txt">
        <p>
            &nbsp;</p>
        <p>
         Kottát készíteni komoly grafikai feladat. Egyrészt a zene összetettsége 
			miatt nagyszámú jelet kell elhelyezni, amelyek egyszerre adnak 
			útmutatást a lejátszandó hangok hosszára, magasságára és előadási 
			módjára (hangerő, hangszín, jelleg stb.). Másrészt a kottának 
			kellően áttekinthetőnek és olvashatónak kell lennie, hogy a kottát 
			olvasó képes legyen biztonságosan és időben követni és megvalósítani 
			azt. Különösen igaz ez a Diatár által megcélzott feladat, a templomi 
			népéneklés segítése esetén, amikor a kotta-olvasáshoz csak 
			alapszinten értők lapról-olvasás jellegű énekléséről van szó!</p>
		<p>
         A fenti célok szolgálata, esztétikus megvalósítása végső soron művészet 
			– egy igazi kottagrafikus a szakma valódi mestere, művésze. Jelenleg 
			a Diatár program csak apró kezdő lépéseket tesz ebben az irányban, a 
			nép éneklésének támogatására csak a lehető legkevesebb, 
			legszükségesebb elemet használja. A könnyebb olvashatóság és a szép 
			megjelenés érdekében álljon itt néhány gyakorlati tanács:</p>
		<ul>
			<li>A kulcsot és előjegyzést csak a versszak legelejére, az első sor 
			kezdetére (az első betű elé) írjuk ki; később csak akkor, ha 
			változik. A program az érvényes kulcsot és előjegyzést minden 
			további sor elején automatikusan megismétli.</li>
			<li>A helyes sorrend: először a kulcs, utána az előjegyzés, végül a 
			metrum.</li>
			<li>Gregorián kottába ne írjunk metrumot, a gregorián zene nem 
			igazodik ütemekhez; az ütemvonalak itt csak elválasztó szerepet 
			töltenek be.</li>
			<li>Ha viszont írunk metrumot, ügyeljünk rá, hogy az egyes ütemekbe 
			annyi hang essen, amennyi az ütemjelzés szerint fér. A program nem 
			számolja a hosszakat, nincs automatikus ütemvonalazás, az 
			ütemvonalakat nekünk kell beírnunk.</li>
			<li>A hangok szára az általános szabály szerint a középső vonal 
			alatti hangoknál felfelé áll, a középső vonalra eső hanggal kezdve 
			és minden annál magasabb hang esetén lefelé.</li>
			<li>Ha gerendával kötünk össze hangokat, dönthetünk, hogy felfelé 
			vagy lefelé álljanak a szárak, célszerű aszerint választani, hogy az 
			összefogott hangok többsége (vagy a hangmagasság átlaga) inkább a 
			középső vonal fölé vagy alá esik-e. A gerenda akkor esztétikus, ha 
			nem lóg ki túlságosan az ötvonalból.</li>
			<li>A gerenda alá eső hangok szára mind egy irányba álljon, csak 
			extrém nagy hangközugrás esetén szabad egy hangot átfordítani a 
			gerenda másik oldalára!</li>
			<li>Gerendával összekötni legfeljebb négy hangot tudunk, de ez nem 
			mindig célszerű. Ritmikus, azaz ütemvonalakba rendezett zene esetén 
			igazodjunk az ütemjelzéshez, az ütemhangsúlyokhoz. Pl. 
			három-nyolcados vagy hatnyolcados zenében hármasával kell gerendázni 
			a nyolcadokat. Nem szabad az ütemhangsúlyokon átlógó gerendázást 
			alkalmazni, pl. négy-negyedes ütemben egy nyújtott ritmust követő 
			éles ritmus (a Kodály-módszer szerint kimondva: táj-ti-ti-táj) 
			esetén a középre eső két nyolcadot ne kössük össze, hagyjuk meg 
			&quot;zászlósnak&quot;.</li>
			<li>A szünetekre is igaz, hogy összevonni úgy szabad szüneteket, 
			hogy az ütemhangsúlyt ne bontsa meg. Pl. két-negyedes ütemben 
			egy-nyolcad hangot követő három-nyolcad szünetet egy-nyolcad + 
			egy-negyed formában vonhatunk össze, esetleg egyetlen pontozott 
			negyed szünetként – de semmi esetre sem negyed + nyolcad szünet 
			formában.</li>
			<li>Gregorián vagy egyéb, nem üzemes zenék esetén több írásmód 
			között választhatunk, de legyünk következetesek, ne keverjük ezeket. 
			Semmiképp ne használjunk kiszámolt ütemvonalakat, ilyen zenében az 
			ütemvonal csak elválasztási célt szolgál! Ugyanakkor használhatjuk a 
			modern átirat szerint nyolcadokba és negyedekbe rendezett kottázást. 
			Ilyenkor a gerendákat a hangsúlyozás jelzésére használhatjuk: 
			kezdjünk gerendát a hangsúlyos hangokon; hangsúlytalan hangokat, 
			dallamlépéseket önálló, zászlós nyolcadokon hagyhatunk. Alternatív 
			írásmódként minden nyolcadhangot külön írhatunk, és csak a 
			hajlításokat (egy szótagra eső melizmákat) kössük össze gerendával; 
			ilyenkor is a belső hangsúlyos hangokon kezdjünk új gerendát. Ennek 
			az írásmódnak előnye a mai nép számára könnyű olvashatóság. 
			Ugyanakkor a program támogatja egy olyan írásmód használatát, amely 
			a gregorián szelleméhez közelebb áll, de azért elég jól olvasható. 
			Ekkor az egy hajlításhoz tartozó hangokat sűrítve, közvetlenül 
			egymás mellé írjuk, szárakat pedig csak a hangsúlyos hangjegyekre 
			teszünk. Gerendát vagy zászlót ilyenkor egyáltalán nem használunk.</li>
			<li>A program jelenleg nem tud kötőíveket rajzolni, de egy szótagra 
			írhatunk több hangjegyet is, ha hajlítani kell a dallamot. 
			Vetítéskor ilyen esetben kicsit széttolódnak a betűk, hogy helyet 
			hagyjanak a kottajeleknek.</li>
			<li>Elválasztási és megjelenítési okokból legjobb hatású, ha a 
			kottahangot mindig az éneklendő szótag magánhangzójára (elé) 
			tesszük.</li>
		</ul>
		<p>A felsorolást a végtelenségig lehetne folytatni, de a legjobb 
		próbálkozni, és kritikus szemmel vizsgálni az eredményt. Sok sikert, a 
		Jóisten áldását kívánjuk a használatához!</p>        
        
    </div>
</body>
</html>