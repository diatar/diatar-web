<div class="MAIN_CONTENT_POS1">
    <div class="text">
        <p>
            Ezt a templomi vetítésre szolgáló programot 2005 nyarán kezdtük el fejleszteni. (Köszönet érete ifj. Rieth József (Hoze)-nek és Pacor István-nak.)
            2005. karácsonya óta folyamatosan működik a
            <a target="blank" href="http://www.esztergomi-ersekseg.hu/?fm=1&am=4&op=plebaniaview&p_id=145">
                Budapest Mátyásföldi Szt. József rk. plébániatemplom</a>ban 
                (ld. még a 
                <a target="blank" href="http://www.plebania.net/vendegszoba/?op=view&vid=180">Virtuális Plébánián</a> 
                és <a target="blank" href="http://matyasfold.emecclesia.hu">http://matyasfold.emecclesia.hu</a> oldalon).</p>
        </p>
        <p>
            A program feladata, hogy a "hagyományos" diafilmes énekvetítést felváltsa a jóval korszerűbb és nagyságrendekkel több lehetőséget adó 
            projektoros vetítéssel. A szerző (Hoze)saját plébániája számára alakította ki a rendszert, a programot saját használatra késztítette, 
            de az elmúlt pár évben több más templomban is kipróbálták és használják. 
            Bárkinek szívesen (ingyen) rendelkezésére bocsátjuk, aki szeretné a templomukban bevezetni. 
            Egy-egy  számítógép minden plébánia környékén akad
            <font size="4" face="Times New Roman">&#9786;</font>, a projektorok ára pedig folyamatosan csökken...
        </p>
        <p class="iconed_title"> A program fõbb tulajdonságai: </p>
       
    </div>
    <div class="dotted_text">
        <ul>
        	<li> Ingyenes program</li>
            <li> Windows, Linux, Android alatt futó változatok</li>
            <li> Sok és folyamatosan bővülő katolikus és protestáns énektár-készlet:
						    SzVU! és Éneklő Egyház énekei, Dicsérjétek az Urat!, ordináriumok, zsoltárválaszok 
                (vasárnap, ünnepek, hétköznapok), Sárga könyv, Kék könyv, Népdalzsoltárok, Mátraverebélyi énekek, Cserkészek daloskönyve, 
                Taize-i énekek, Szentségimádások, Veresvizi gyűjtés... – lásd
				<a href="index.php?page=letoltesek&subpage=enektarak">Letöltés</a> 
                és <a href="index.php?page=dtxs">Énektárak</a></li>
            <li> Teljes körű külső diatár-szerkesztő program az énektárak javítására - lehetővé teszi a helyi módosítást, de támogatja a közösség számára végzett fejlesztést is. </li>
						<li> Kotta és gitárakkordok vetítése a szöveg fölé</li>
            <li> Az összeállított énekrendek elmenthetőek és újra betölthetőek </li>    
        	<li> Két-képernyős vetítés (az egyik képernyőn a kezelőfelület látszik, a másik a projektoré), vagy </li>
        	<li> Hálózaton (vezetékes vagy WiFi) keresztül két számítógép (egyik a vezérlő, másik a vetítő) – pl. gitáros misén nem kell a karzatról
                 kezelni a programot </li>
        	<li> Szemből, hátulról, fejjel lefelé vagy akár 90°-kal oldalra fordított projektorral is vetíthet (ez utóbbit általában nem tudják a 
                  projektorok, pedig így keskeny, hosszúkás, álló vászon-elrendezésre van mód) </li>
            <li> A vetített kép köré fekete keret tehető (ez akkor segítség, ha a projektor túl nagy képet vetítene) </li>
            <li> Egy gombnyomással (vezérlő gombsoron keresztül is) elrejthető a főablak, így egy-képernyős vetítés is megoldható </li>
            <li> Beállítható a betűtípus és -méret, valamint a sorköz, de a szöveg automatikusan átméreteződik, hogy beférjen </li>
            <li> Beállítható a betű- és háttérszín, valamint külön szín és akár egy "háttérkép" - fotó vagy rajz - a kikapcsolt állapotra </li>
            <li> Soros vagy párhuzamos porton keresztül egy vezérlő gombsor is hozzáköthető, akár visszajelző lámpákkal </li>
            <li> A billentyűkódok szabadon átdefiniálhatók, így klaviatúraként viselkedő tetszőleges külső eszköz (pl. numerikus billentyűzet vagy prezentátor) is használható léptetésre</li>
            <li> Intelligens gyorskeresés funkció minden listában - begépelve a cím, a sorszám, vagy a kezdősor tetszőleges részét, a program 
                 az első találathoz ugrik, miközben a többi találatot aláhúzás jelzi </li>
            <li> Profilok (külön beállítások eltérő felhasználóknak) akár jelszóval védve </li>
            <li> A kép oldalirányban megdönthető (ha nem lehet a vászonnal pont szemben elhelyezni a projektort) </li>
            <li> Több fotó, több szöveg, több dia betölthető egyszerre (a [+1 Dia] gombnál is!) </li>
            <li> Tabulált éneklista (csak az első versszak énekszáma van kiírva, a többinél csak a versszakszám) </li>
            <li> UTF8 szövegkezelés (unicode karakterek is beírhatóak) </li>
            <li> Két rövid versszak igény szerint egy diára tehető </li>
            <li> Elválasztó sorok, hogy az énekrend áttekinthetőbb legyen </li>
            <li> Teljes körű szerkesztő program az énektárak módosítására - lehetővé teszi a helyi módosítást, a frissíthetőség megőrzése mellett </li>
            <li> Énekrend-lista, amellyel az aktuális énekek sorszámai kivetíthetők, hogy a hívek előre kikereshessék saját könyvükből az éneket</li>
            <li> Diákhoz rendelt hangfájlok lejátszása, lejátszás után automatikus továbblépés</li>
        </ul>    
    </div>

    <div class="text">
     Akit érdekelnek technikai részletek  <a href="index.php?page=fejlesztesmenet">a fejlesztés főbb lépéseit itt megnézheti</a>
	 <br/><br/>
	 <p class="iconed_title"> Néhány érv a plébános és a kántor részére: </p>
	 <p>Miért érdemes a templomban projektoros vetítésre áttérni?
        Indokok, amivel egymást és a plébánost is meggyőzhetjük a bevezetés hasznosságáról, illetve azokról az előnyökról, 
        amikre időközben jöttünk rá 
        (az alábbiak nagy része megtalálható a rendszerről szóló <a href="Diatar.pps">PowerPoint ismertetőben</a> is, 
        vagy <a href="?page=ismerteto&oldal=<?php echo urlencode('/pps/p1.html')?>&magassag=600">képként</a> is megnézhető):
	</p>
    </div>

    <div class="dotted_text">
        <ul>
            <li> Nincs szükség az előzetes betárazásra </li>
            <li> Nem potyognak szét a diák</li>
            <li> Nem kerül be háttal vagy fejjel lefelé a szöveg</li>
            <li> Nem kell az előző énekrend elrakásával bajlódni </li>
            <li> Nem foglalnak el a diatárak helyet a sekrestyében vagy a karzaton </li>
            <li> A tavalyi ünnep rendje egy mozdulattal elővehető </li>
            <li> A hiányzó, éppen szükséges szöveg pillanatok alatt pótolható, beírható </li>
            <li> Az énekrend akár szertartás közben is (a hívek zavarása nélkül) átalakítható </li>
            <li> Hétköznapi miséken akár énekrend összeállítása nélkül, egyenesen a diatárakból válogatva vetíthetünk </li>
            <li> Az énekek mellett a hétköznapi zsoltárválaszok, imák, ordináriumok, hívek válaszai is kivetíthetőek </li>
            <li> Közvetlenül az orgona mellől kezelhető (nálunk korábban külön embert kellett keresni, aki a vetítő mellé ül) </li>
            <li> Külön léptető gombok helyezhetők a játszóasztalra (vagy más kényelmes helyre) </li>
            <li> Szabvány "prezentátor" segítségével távolról is léptethető </li>
            <li> Nem kell a vetítőhöz menni tárat cserélni </li>
            <li> Nem telik be a tár, bármilyen hosszú szertartás énekrendje összeállítható </li>
            <li> Ugyanaz az ének több helyre is betehető </li>
            <li> A gyakran használatos énekrendek elmenthetőek és bármikor előhívhatóak </li>
            <li> Képek, rajzok, kották, fotók is beszúrhatóak </li>
            <li> A rendszer egyéb előadásokat, filmvetítéseket is lehetővé tesz </li>
            <li> Bármikor, a szertartás megzavarása nélkül megnézheti a kántor, mi következik </li>
            <li> Nem kell felirogatni az énekrendet, folyamatosan követhető a képernyőn </li>
            <li> A gyakori diák gyorsbillentyűkkel előhívhatóak </li>
            <li> Nagy és messziről is jól olvasható betűk </li>
            <li> Automatikus átméretezési lehetőség </li>
            <li> Dőlt és vastag betűk, aláhúzás a válaszok és hajlítások jelzésére </li>
            <li> A szokásos diavetítésnél jóval kontrasztosabb, olvashatóbb vetítés </li>
            <li> Nagyobb fényerő, beállítható színek, pl. a szemnek kellemesebbek a fekete alapon fehér betűk </li>
            <li> Vetítés szemből vagy hátulról, fejjel lefelé vagy akár oldalra fordítva (függőleges tájolású kép) </li>
            <li> A projektor kicsit szabadabban, távolabb is elhelyezhető, szükség esetén a programból is lehet kicsinyíteni, dönteni a képet </li>
            <li> Különböző felhasználóknak (gitárosok, énekkar, kisegítők...) független beállítások (színek, mentési könyvtárak, szükséges diatárak...), akár jelszóval védve </li>
           </ul>    
    </div>

</div>