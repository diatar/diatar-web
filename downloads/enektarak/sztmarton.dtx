;Szent Márton tisztelete szülöföldje hangján
;Népénekek (gyakorlati kiadás) Szombathely, 2016
;konyvtar.vaciegyhazmegye.hu/feltoltkepek/SZENT_MARTON-ENEKFUZET.pdf
;
;2019/08/12 begépelés Rieth Kati
NSzent Márton tisztelete
RSztMárton
CNépénekes könyvek

>1
/1
#C609B79D
 Szent Márton, Isten szolgája,
 és őneki áldott papja,
 boldog lőn ő szép halála,
 mert mennyben lőn nyugovása.
/2
#888F5EE6
 Te a Krisztus szerelméért,
 lelkeknek üdvösségéért,
 mezítelent befödözted,
 kivel az Istent tisztelted.
/3
#51A1C381
 Szent életben nevelkedtél
 és csodákat cselekedtél,
 három halottat támasztál,
 betegeket gyógyítottál.
/4
#B649D95C
 Te lelkedben békés lévén,
 Szentlélekkel egyesülvén,
 sok bűnbe merült népeket
 megtérítél tévelygőket.
/5
#008D4808
 Teljességgel tisztaságos,
 halál neked nem ártalmas,
 Ördög ellen diadalmas,
 mert rajta valál hatalmas.
/6
#5E5DE1BD
 Azért a népek elhiggyék,
 ünnepedet bátran üljék,
 tiszta szívükkel tiszteljék,
 hogy példádat követhessék.
/7
#59D3E81C
 Könyörögj azért Istennek,
 kérj segítséget hívednek,
 legyen kegyelmes mindennek,
 adjon malasztot népednek!
/8
#E791AE18
 Hogy szeretetnek tűzével,
 bővelkedjünk igaz hittel,
 hogy egy szívvel és lélekkel
 Krisztust kövessük jó szívvel!
/9
#4D3B0B50
 Ki örülsz az angyalokkal,
 vigadsz az arkangyalokkal,
 örvendezz apostolokkal,
 mindörökké vértanúkkal.
/10
#819427FB
 Dicséret légyen Atyának,
 és ő Fiának, Krisztusnak,
 Szentlélekkel egyetemben
 élvén örök dicsőségben. Ámen.

>2
/1
#0014CD1A
 Zengje a szívünk, énekelje nyelvünk,
 Szent Márton püspök életének hírét,
 kit három ország magáénak mondhat,
 és bízva kérhet.
/2
#95DE0624
 Értelme éles, életében józan,
 római császár derék katonája,
 s hittanulóként szívében már érik
 Isten igéje.
/3
#9FA397C3
 Irgalmas szívvel meglátja a koldust,
 őt felruházván megismeri Krisztust,
 majd érett fejjel messzi Galliában
 papja lesz néki.
/4
#9C1AE856
 És íme: püspök Túrnak városában,
 nagy méltóságban egyszerűen élvén,
 védelmezője ragadozók ellen
 s atyja a nyájnak.
/5
#826F0072
 Szent Márton, kérünk, ki már célhoz értél,
 főpapok dísze, légy a papok őre,
 s a magyar földet, hol születtél egykor,
 mint atyánk, óvjad!

>3
/1
#3CB6FEEB
 Boldog az oly ember bizonnyal Istenben,
 Aki szüntelenül vigyáz életében,
 Bűneit elhygaván örvend az Istenben,
 Vigyázván, kit talál Urunk ez életben.
/2
#AE06EEA3
 Körötte forgódik bizonnyal azoknak,
 Kik teljes éltükben őneki szolgálnak,
 megajándékozván a paradicsomnak,
 boldog örömével örök boldogságnak.
/3
#C9EB23C8
 Azért mind fejenként néki könyörögjünk,
 tiszta szívből hozzá mindnyájan induljunk,
 bűnünkből kitérvén szüntelen vigyázzunk,
 hogy mikor eljövend, készen találtassunk.
/4
#06396FDE
 Szorgalmatossággal, tehát, mi vigyázzunk,
 amelyben Szent Mártont mindnyájan kövessük,
 hogy ez élet után vele örvendhessünk,
 és minden szentekkel az Istent áldhassuk!
/5
#93F9D387
 Született Szent Márton szép Szaváriában,
 Nagy Konstantin császár uralma korában,
 és a Julianus vezér táborában,
 hadakozik bátran ezeknek hadában.
/6
#687BC161
 Alamizsnát koldus tőle, hogy kívánna,
 de nem vala neki egyéb, mit adhatna,
 hanem a palástját, holott, kettéosztja,
 és Isten nevében a szegénynek adta.
/7
#B6738957
 Tettét az Úr Jézus nagy jó néven vette,
 a dicső Szent Márton, hogy ezt cselekedte,
 és a következő éjjel e jelt vivén:
 azon fél palástban Isten megjelenvén.
/8
#89711D27
 Dicső Szent Mártonnak Krisztus ekkor így szólt:
 „Márton, te engemet palásttal takartál,"
 magának mi Urunk ezt tulajdonítván,
 tettét, hogy a szegényt Márton felruházta.
/9
#D2D51CBF
 Tizennyolc esztendős Szent Márton hogy vala,
 megkeresztelkedvén nem sok idő múlva,
 a hadakozásnak holott békét hagya,
 mert az Úristennek szolgálni akara.
/10
#33B3AA52
 Piktáviumbéli püspökhöz ő méne,
 Szent Hiláriuszhoz magát holott szerze,
 ki akolitussá Mártont felszentelte,
 egyházi rend közé számlálván rendelte.
/11
#C3DEC629
 És annak utána tisztre felemelték,
 mivel őt mindenek igen megkedvelték,
 azért püspökségre ott megválasztották,
 Turonium-béli püspökké voksolták.
/12
#748ADC75
 Holott egy kolostort Szent Márton rakatott,
 szorgalmatossággal melyet felépített,
 sok szerzeteseket benne összegyűjtött,
 kikkel egyetemben Istent magasztalta.
/13
#D538046C
 Mikoron pediglen megbetegült vala,
 az élő Istennek ő könyörög vala,
 ez árnyékvilágból megszabadulhatna,
 s a boldog örömre vigye fel hozzája.
/14
#4BB8A389
 Mihelyt ezt meghallván Márton tanítványa,
 e szavakkal kezdett rá kiáltania:
  „Szerelmes szent atyánk, mért akarsz elhagyni,
 minket, fiaidat, árvaságra hagyni?"
/15
#ACFD61DA
 Márton szánakozott, s könyörgött Istennek:
 „Ha szükséges vagyok, Uram, népeidnek,
 nem vonom meg tőlük magamat ezeknek,
 légyen akarata te szent fölségednek!"
/16
#73896AE7
 Márton így folytatta: „Hagyjatok már békét,
 hadd nézzem inkább én a nagy magas mennyet,
 kegyes és kegyelmes, édes Istenemet,
 hogy sem mint ez árnyék, nagy, fekete földet."
/17
#5DFDC8C6
 Midőn halálához közelgetett, ő látta
 a csalárd ördögöt ott állani, s monda:
 „Mit jársz itt kegyetlen és irigy bestia?
 nem találsz énbennem semmit te halálra!"
/18
#8812E0FB
 Azonnal ő mindjárt lelkét az Istennek
 végszívvel megadta szent Teremtőjének,
 melyet az angyalok Üdvözítőjének
 szép éneklésekkel tisztelvén felvittek.
/19
#36F660D0
 Dicséret, dicsőség az Atyaistennek,
 légyen mindörökké a Fiú Istennek,
 és a vigasztaló Szentlélek Istennek,
 teljes Szentháromság egy örök Istennek. Ámen.

>4
/1
#8B90840A
 Szent Márton püspök, Isten szolgája
 és áldott, szent papja,
 kinek ma vagyon szent ünnepe napja.
/2
#5BF0982E
 Pannóniában, Szaváriában
 Szent Márton született,
 majd turonomi püspökké tétetett.
/3
#A958AA2B
 Ifjú korában a hadban lévén ájtatosan éle,
 ördög világtól mert semmit nem féle.
/4
#FFD0E2F2
 Még ő hitetlen s kereszteletlen,
 nagyot cselekedett,
 Jézus kedvéért Ambianum mellett:
/5
#A123BE0D
 Mert ő egy szegényt és mezítelent
 ottan felruházott,
 ő palástjából megajándékozott.
/6
#1B5376B0
 Az Isten Fia eljött éjszaka
 néki megjelenne,
 azon palástban dicsekszik előtte.
/7
#F2224549
 Krisztus hitére megtérve érte
 csak hamar Szent Márton,
 győzött ördögön, testen és világon.
/8
#339E1855
 Három halottat sokak láttára nyilván feltámasztott,
 sok beteg tőle
 épen gyógyíttatott.
/9
#00BFA42F
 Szent Márton püspök a Szentlélekkel teljes ember vala,
 és lelkében is
 azért bátor vala.
/10
#CFC06C87
 A bűnösöket földi életben Istenhez téríté,
 veszedelemből  életre vezérlé.
/11
#0EE637B2
 Kinek élete itt e világon vala tisztaságos,
 mennyben Istennél
 fénylő s boldogságos.
/12
#90D4F98C
 Azért a halál jó Szent Mártonnak bizony nem ártalmas,
 mert ördög ellen  vala diadalmas.
/13
#15AA4C76
 Márton örvendez a magas mennyben a szent angyalokkal,
 vigadván örül szent arkangyalokkal.
/14
#3DCE6F0D
 Tégy jót velünk is, dicső Szent Márton, hív könyörgéseddel,
 kivált holtunkkor légy jó segítséggel!
/15
#E1D2B09B
 Dicséret légyen Atya és Fiú, Szentlélek Istennek,
 Szűz Máriának s Szent Márton püspöknek. Ámen.

>5
/1
#96AAD0B4
 Szent Márton, magyarok fénye,
 római szent hit edénye,
 ó, Szent Márton, esedezzél mennyben értünk!
/2
#81852F21
 Megszületett Szombathelyen,
 magyarországi fő helyen,
 ó, Szent Márton, esedezzél mennyben értünk!
/3
#6D68F1F4
 Járván pogányság igen fönn,
 Szent István veled nyertes lőn,
 ó, Szent Márton, esedezzél mennyben értünk!
/4
#325B8E6C
 Szegényeken szánakozó,
 volt bőkezű adakozó,
 ó, Szent Márton, esedezzél mennyben értünk!
/5
#4190980D
 A palástját kettészabta,
 Istenért koldusnak adta,
 ó, Szent Márton, esedezzél mennyben értünk!
/6
#0DBB2AA7
 Krisztus Jézus másod napra
 megjelent neki éjszaka,
 ó, Szent Márton, esedezzél mennyben értünk!
/7
#69F7B690
 És ruháját Krisztus maga
 néki megmutatta vala,
 ó, Szent Márton, esedezzél mennyben értünk!
/8
#F1B233D9
 Mezítelent hogy megszántad,
 azzal a Jézust ruháztad,
 ó, Szent Márton, esedezzél mennyben értünk!
/9
#775C05B2
 Papságra őt fölszentelték,
 és püspökké választaték,
 ó, Szent Márton, esedezzél mennyben értünk!
/10
#10144CD8
 Turonis nevű városban,
 franciáknak országában,
 ó, Szent Márton, esedezzél mennyben értünk!
/11
#CE93E889
 A klastromba barátokat,
 szent életre sok papokat,
 ó, Szent Márton, esedezzél mennyben értünk!
/12
#476132CB
 Igaz hitre pogányokat
 térítettél bálványokat,
 ó, Szent Márton, esedezzél mennyben értünk!
/13
#BADE78D0
 Sok pogányok térítője,
 szűkölködők élesztője,
 ó, Szent Márton, esedezzél mennyben értünk!
/14
#636E17E7
 Három holtnak támasztója,
 sokaknak jóra hozója,
 ó, Szent Márton, esedezzél mennyben értünk!
/15
#622A0574
 És szent tested holtod után
 első színből megváltozván,
 ó, Szent Márton, esedezzél mennyben értünk!
/16
#6E4DB0CF
 Teljes vala, mint szép virág,
 mennyei illattal villog,
 ó, Szent Márton, esedezzél mennyben értünk!
/17
#1E893387
 Csudálja ezt egész világ,
 fénylik vala, mint szép csillag.
 Ó, Szent Márton, esedezzél mennyben értünk!
/18
#7AC4F84C
 Tartsuk Szent Márton ünnepét,
 és kövessük szent életét!
 ó, Szent Márton, esedezzél mennyben értünk!
/19
#DFB37D7D
 Dicséret légyen Istennek,
 Atya, Fiú, Szentléleknek,
 ó, Szent Márton, esedezzél mennyben értünk!
/20
#4D5633B8
 És mitőlünk adattassék
 Szent Mártonnak nagy tisztesség,
 ó, Szent Márton, esedezzél mennyben értünk!

>6
/1
#080DAAC9
 Országunk szent apostola,
 Szombathely fényes csillaga,
 Szent Márton, Isten szolgája, vigyázz reánk!
/2
#AE84D886
 Vitézeknek vagy tüköre,
 engedelemnek címere,
 Szent Márton, Isten szolgája, vigyázz reánk!
/3
#4A186869
 Papi rendek dicsősége,
 kapitányság ékessége,
 Szent Márton, Isten szolgája, vigyázz reánk!
/4
#9949DD8A
 Tanítója gazdagoknak,
 példája adakozóknak,
 Szent Márton, Isten szolgája, vigyázz reánk!
/5
#A20870A2
 Szegényeknek segítője,
 kincsszerzőknek megvetője,
 Szent Márton, Isten szolgája, vigyázz reánk!
/6
#1AEFFB5D
 Ezzel ördögöt legyőzted,
 Sátánt magadtól elűzted,
 Szent Márton, Isten szolgája, vigyázz reánk!

>7
/1
#76C7A208
 Szent Márton születék Magyarországban,
 Szombathelyen, pogányság vakságában.
/2
#52EDE370
 Midőn tíz esztendőt eltöltött volna,
 a pogányságnak ő ellene monda.
/3
#C25484F2
 Csakhamar a vitézek közé álla,
 a római császárnak udvarába.
/4
#3492C941
 Irgalmasság szívében kivirágzott,
 szegény koldust télen ő felruházott.
/5
#55C308B4
 Krisztus őneki ezután megjelent,
 ilyen kegyes beszéddel emlékezett:
/6
#1CCF1715
 „Tegnapi nap mezítelenségemben
 felruháztál engem koldus képében.
/7
#E17C99B4
 Kiért te velem én dicsőségemben
 élsz és uralkodol örökké mennyben."
/8
#3FBD4709
 Vitézi állapotát változtatja,
 és a szent szerzetben magát íratja.
/9
#3AFA954C
 Nagy sok csudákat is cselekszik vala,
 mert három halottat ő feltámaszta.
/10
#EAC22A48
 A Sátánt halálakor ő megfeddé,
 elűzé s maga lelkét mennybe küldé.
/11
#D5E7A36D
 Márton példa lőn a magyar nemzetnek,
 ha lesznek követői életének.
/12
#37603CCD
 Magyarok, ti, azért az ő életét,
 kövessétek s szenteljétek ünnepét!
/13
#7836A066
 Ha vele akartok és a Krisztussal
 élni, és vigadni édes Urunkkal.
/14
#DB21B475
 Dicséret Atya és Fiú Istennek,
 a Vigasztaló Szentlélek Istennek. Ámen.

>8
/1
#46E9C10A
 Szent Márton püspöknek dicséretes életét,
 a Krisztus Jézushoz buzgó nagy szeretetét,
 hirdeti mai nap minden az ég alatt,
 dicsőítvén érdemét.
/2
#602D508D
 Hirdessük ezekkel mi is néki szentségét,
 Krisztus híveihez mutatott kegyességét,
 mert nagyon szerette és buzgón kereste
 azoknak üdvösségét.
/3
#9E356C25
 Midőn tanítványi érte siránkoznának,
 felette könnyező szemmel óhajtoznának,
 Szent Márton érettek így szól az Istennek,
 hogy vigasztalódjanak:
/4
#F9DD420D
 „Uram, hogy ha tetszik tovább is fölségednek,
 kész vagyok szolgálni ezután is népednek,
 hogy a gonosz Sátán, pokolbéli Sárkány
 kárt ne tehessen nékik!"
/5
#CEF0CB3A
 Halála óráján az ördögöt meggyőzte,
 pironkodó szóval ágya mellől elűzte,
 Lelkét az egekben, örök dicsőségben
 angyalok közt küldötte.

>9
/1
#9A17329F
 Szent Márton napját szentelvén,
 és hazánk fiát tisztelvén,
 dicsérjük szózengéssel és énekléssel,
 Isten hív szolgáját áldjuk s magasztaljuk!
/2
#0C21BC37
 E szent még kiseded korában,
 ösztönt érezvén magában,
 elhagyta pogány szülőit, ismerőit,
 keresztény számba vétetik, neveltetik.
/3
#3076F195
 Lévén hadak seregében,
 egy koldust, hogy kérésében
 nem vala, mivel segítse s elégítse,
 e szegénynek adá részét köntösének.
/4
#14E426E8
 Kedves volt alamizsnája,
 mert Úr Krisztus jött hozzája,
 mondván: „nagy érdemű áldást nyert e palást,"
 mellyel Márton őt befedte, így kedveze.
/5
#C2290690
 E példában, kereszténység,
 lásd, mely híven fizet az ég,
 ó, ember itten ösztönt végy, mással jót tégy,
 Isten hozzád lesz irgalmas és jutalmas. Ámen.

>10
/1
#C78AC2CF
 Dicsőséges Szent Márton, magyaroknak fénye,
 a római szent hitnek te vagy szép edénye,
 a világi hívságnak voltál megvetője,
 a sanyarú életnek voltál felvevője.
/2
#BBF37846
 Ifjúságodban valál dicséretes vitéz,
 mert szegényekhez voltál bőséggel osztó kéz,
 kérünk mi is mostani magyarok, hogy ránk nézz,
 ennyi sok ínségünkben segíteni légy kész!
/3
#F7DA5D8D
 De vitézi köntösöd magadtól eldobtad,
 szablyát, páncélt, sisakot s dárdát elhajítád,
 magad vitézség után szent életre adád,
 úri palota helyett celládban szállítád.
/4
#683E3379
 Mert vitézséged után a pusztába mentél,
 a remete barátok klastromába léptél,
 ahol te szent életben szorgalmatos lettél,
 de onnét méltóságra, püspökségre léptél.
/5
#3B88D2D4
 Püspökségben is voltál szegényeknek atyja,
 mezítelen koldusnak a felruházója,
 pogányoknak pediglen szent hitre hozója,
 a Sátán hatalmának erős megrontója.
/6
#776A1262
 De még holtod után is sok csudák történtek,
 mert vala, kik testedhez holtod után mentek,
 vakok, csonkák és bénák hozzád folyamodtak,
 de mind te szent testednél épségben gyógyultak.
/7
#D9D022F6
 Mi is azért, mostani magyarok, kik vagyunk,
 Tehozzád folyamodunk, kérünk, légy pártfogónk,
 dicsőséges Szent Márton, légy nekünk oltalmunk,
 mint régen magyaroknak, légy most is gyámolunk!
/8
#8DCBD4A0
 Kérünk, hogy esedezzél, Szent Márton, érettünk,
 hogy e mulandó testben szentül s tisztán éljünk,
 és a Jézus Krisztusnak kedvében lehessünk,
 holtunk után mi pedig mennyégbe juthassunk! Ámen.

>11
/1
#F2A81DFB
 Szent Márton dicséretére, magyar hívek, jöjjetek!
 e nagy szent tiszteletére, mindenek, siessetek!
 Úristen rendeléséből hazánkban világra jött,
 ki ezután kegyelméből, mint egy csillag, tündöklött.
/2
#E1EEA40F
 Tizenöt esztendős lévén követte táborunkat,
 de Úrtól malasztot vévén kerülte a rosszakat.
 Az ájtatosságban is maradván ő állhatatos,
 sőt, az irgalmasságban is lévén már csudálatos.
/3
#16511BBD
 Mert, hogy tőle Úr nevében koldus alamizsnát kért,
 ő bátorodván szívében Úr Jézus szerelmiért,
 egy részét a palástjának elvágta fegyverivel,
 mezítelen barátjának adta szív örömével.
/4
#80A7AECC
 E palástnak a részében az Úr Jézus öltözött,
 őhozzá fényességében éjjelnek idején jött.
 Mondván: „ezzel a ruhával Márton fedett engemet,
 betakarván irgalmával mezítelenségemet.
/5
#FFFDFCE6
 Ezért ezen hív szolgáját Urunk Jézus kedveli,
 mint szentségének példáját püspökségre emeli.
 Nyolcvanegy esztendejében e szent csendesen megholt,
 és érdemlett örömében a szentekkel részes volt. Ámen.

>12
/1
#AC3582B5
 Szent Márton püspök, Istennek szolgája,
 ez előtt földön kedves papja vala,
 Magyarországnak örömest szolgála,
 ma van / ünnepnapja.
/2
#1487A17F
 Aki született jó Magyarországban,
 és adta magát áhítatosságban:
 Istent imádta ő buzgóságában,
 bízott / szent Urában.
/3
#2B91B6D8
 Kegyes voltából irgalmas Istennek,
 Szent Márton püspök adatott e földnek,
 hogy gyámolója a magyar nemzetnek,
 lenne népünknek.
/4
#78BC2E0C
 A szent életben igen nevelkedék,
 kimondhatatlan csodát cselekedék:
 mert a sok beteg tőle gyógyíttaték,
 épen hozattaték.
/5
#35A25B86
 Minden szegényhez ő bőkezű vala,
 özvegyen, árván szánakozó vala,
 örömest nékik adakozott vala,
 s gyámolójuk vala.
/6
#D50E2035
 Ügyefogyottnak a Krisztus Jézusért,
 ő szolgált híven lelkének üdvéért,
 a mezítelent látván s öltöztetvén
 és gondját viselvén.
/7
#0CF24878
 Három halottat sokaknak láttára,
 feltámasztotta azok csudájára,
 e holtat sírból hozta e világra,
 Isten / szolgálatra.
/8
#521B1A66
 Így nyugodott el Szent Márton Jézusban,
 magas egekben, kegyes Megváltónkban,
 lelke vitetett szent nyugodalomba,
 a paradicsomba.
/9
#33501608
 Árva fejünknek, kérünk, légy istápja,
 eltévelyedtek gyors, hív kalauza,
 magyar nemetünknek mennyben pártfogója
 és szószólója.
/10
#58466B49
 Te Isten előtt könyörgésed által,
 áldassék földünk boldog állapottal,
 ne verjen minket ellenséges haddal
 és döghalállal.
/11
#C02D83E0
 Jézusnak Anyját, áldott szűz Máriát,
 alázatosan, mint édes asszonyát,
 kérjed s ajánljad a Magyarországot
 s árva fiaidat.
/12
#145F3845
 Ma Szent Mártonnak szent ünnepe napja,
 kit nagy örömmel kereszténység tartja,
 és szent Úristent imádva imádja,
 vigassággal mondja.
/13
#DE190B40
 Engedd Úristen szép napját megülnünk,
 friss egészségben több ilyent megérnünk,
 nagy szerencsésen békével töltenünk,
 el is mulatnunk.
/14
#12D4A5A7
 Az Isten Fia nékünk is engedje,
 mi életünknek mikor lészen vége,
 mi Megváltónkhoz juthassunk fel mennybe,
 örök  dicsőségbe. Ámen.

>13
/1
#33DA89C7
 Szent Márton püspök, mi hitünk oszlopa,
 kit dicsér mostan népek sokasága,
 mai nap jutott be Isten országába,
 s boldogságába.
/2
#2E068FE0
 Kegyes Jézusnak irgalmas voltából,
 fejedelemmé lőn Magyarországon,
 vakhitűeket igaz tudományban,
 plántálta jóban.
/3
#E94261B8
 Hogy Szombathelyen volt ő születése,
 illendő frigyet ott a bűnnek vete,
 teljes életet Jézusnak szentele,
 lett boldog vége.
/4
#6FF3EA0D
 Tirannus ellen a Krisztussal harcolt,
 még e világon élete virágzott,
 nagy érdemével holtakat támasztott,
 életre hozott.
/5
#1FA39F5B
 Jézus Krisztusnak telt kedve őbenne,
 mert a szegényen megkönyörült szíve,
 szép beszédével őket legeltette,
 boldoggá tette.
/6
#C399DDB9
 Pályafutását végezte azonban
 római hitért Franciaországban,
 szentekkel vígan örvend mennyországban,
 nagy uraságban. Ámen.

>14
/1
#3358A5AA
 Dicső Szent Márton püspök, magyarok reménye,
 Szombathelyről származott igazság ösvénye,
 pogány atyáktól jött volt a keresztény hit fénye, aki sok népeknek
 jöve nagy örömére, bűnbe esett lelkeknek szép üdvösségére.
/2
#C8A9C56E
 Pávia városában, mikor utaz vala,
 mezítelen rút koldus az út mellett álla,
 kinek palástja felét elszabván adja vala,  következő éjjel
 Márton a Krisztus Jézust azon palást részével betakarva látta.
/3
#3CBE9BBF
 Julianus császártól hogy búcsúját vette,
 a Krisztusnak szerelmét  szívébe rejtette,
 Szent Hiláriusz püspök papságra felszentelte, sokféle nemzetet
 mennyégbe felvezetett,  mert a Krisztus szerelmét mindenütt hintette.
/4
#9493EAD1
 Nyolcvanegy esztendősen szent Urához tére,
 kitől ékes koronát véve szent fejére,
 kérünk, ó, áldott Jézus, nézz ennek érdemére ez hív szolgád által,
 dicső Szent Márton által vezess nagy örömre, fel, királyi székre!

>15
/1
#246EE9D8
 Szombathely városának szép szülött magzatja,
 dicső Márton püspök, magyarok szent atyja,
 mire reánk mennyekből tekints szükségünkben,
 vigasztalj ügyünkben!
/2
#3F2D6CD9
 Te vagy Úr Jézusnak szerelmes szolgája,
 az irgalmasságban mindenek példája,
 élni, serénykedni kész voltál hívekért,
 a bűnös lelkekért.
/3
#CA7EBA0D
 Ördög ellen vala néked nagy hatalmad,
 pásztori munkádért lett örök jutalmad,
 mert meghalván mennybe énekkel vitetett,
 lelked dicsértetett.
/4
#02C7F948
 Látod, ó, szent püspök, hazánk mint változott,
 régi buzgóságban már megfogyatkozott,
 kérünk segéld jóra magyar nemzetedet,
 te szülőföldedet.
/5
#8AC8E23A
 Te szülőföldedet járványtól, éhségtől,
 őrizd háborútól, gonosz ellenségtől,
 imádj hitetlenek hogy hitre térjenek
 és üdvözüljenek!
/6
#30FDE7A0
 Aki mint oroszlán, most szüntelen lest hány,
 nyerjed, hogy ne ártson végre azon Sátán,
 világból kimúlván teveled láthassuk,
 Istent imádhassuk. Ámen.

>16
/1
#E9361954
 Szent Márton, Isten szolgája,
 Krisztus Jézus áldott papja,
 kinek boldog kimúlása
 után van mennyben lakása.
/2
#56933428
 Ki a Krisztus szerelméért,
 lelkednek üdvösségéért,
 mezítelent az Istenért,
 béfedezted Szent Nevéért.
/3
#615ABE3B
 Kérünk, könyörögj érettünk,
 kérj segítséget minékünk,
 Szent Márton, légy esedezőnk,
 hogy mindenkor dicsérhessünk.
/4
#FE8E5A33
 A szeretetnek lelkével,
 nevelkedjünk igaz hittel,
 és egy szívvel szeretettel,
 Krisztust kövessük víg kedvvel!
/5
#764A9445
 Dicsőség légyen Istennek,
 Atya, Fiú, Szentléleknek,
 egyenlő három személynek,
 egylényegű Istenségnek. Ámen.

>17
/1
#23DD9B0C
 Szent Márton püspök, fölséges Úrnak hűséges szolgája,
 ki e világon sokat szenvedett, tűrt jó Istenért.
/2
#83188FD0
 Pogány vallásból kereszténységre mikor ő meghajlott,
 szent igéjével sok pogányságot Istenhez húzott.
/3
#A227D4EF
 Mindenek előtt azért kedves volt alázatossággal,
 szép példaadó, tiszta élettel és józansággal.
/4
#97E094C1
 A kisdedeket szépen oktatta lelki tudománnyal,
 a keseredett és bús szíveket új világossággal.
/5
#CE8FE9A1
 A szegényeket, hogyha meglátta, ruháját nem szánta,
 bársony palástját a koldusoknak maga elszabta.
/6
#F4848CE0
 A betegeket meglátogatta, szívükben biztatta,
 „hogy az Istenben ők csak bízzanak!"
 bátorította.
/7
#5513CFC9
 Azért az Isten megjutalmazta drága koronával,
 él már örökké nagy vigasságban, a mennyországban.
/8
#FF5A07B7
 Kérünk, Szent Márton, esedezz értünk, kik ünneped üljük,
 hogy veled együtt a nagy örömben mi is lehessünk. Ámen.

>18
/1
#E251D184
 Szent Márton püspök sok csudák által,
 tartsd meg éltünk, imádj értünk!
 Gonosz ne ártson, Ég gyámolítson,
 légy segítőnk, bűntől mentőnk!
/2
#8FAB6FF7
 Szent Márton, népünk fénylő csillaga,
 tartsd meg éltünk, imádj értünk!
 Szaváriának szép koronája,
 légy segítőnk, bűntől mentőnk!
/3
#2134FEC3
 Márton virágunk, szép termő águnk,
 tartsd meg éltünk, imádj értünk!
 Ékes élteddel, nagy szentségeddel
 légy segítőnk, bűntől mentőnk!
/4
#3AA8CC56
 Márton, szívünket, újítsd lelkünket,
 tartsd meg éltünk, imádj értünk!
 Isten országát, keressük útját,
 légy segítőnk, bűntől mentőnk!
/5
#A2275335
 Keresztény népek, jó magyar hívek,
 tartsd meg éltünk, imádj értünk!
 Márton nagyságát, üljük meg napját,
 légy segítőnk, bűntől mentőnk!
/6
#6FF367F7
 Dicsőség Jézus Krisztus Nevének,
 tartsd meg éltünk, imádj értünk!
 Tisztesség légyen Márton püspöknek,
 légy segítőnk, bűntől mentőnk!
