<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Language" content="hu">
    <meta http-equiv="Content-Type" content="text/html; charset=UTF-8">
    <title>Diatár: bemutató</title>
    <link rel="stylesheet" type="text/css" href="../CSS/DESIGN_TUTOR.css"/>
    <link rel="stylesheet" type="text/css" href="../CSS/DESIGN_FRAME.css"/>
</head>


<div class="TUTOR_FRAME">
    <div class="title16">
        <p>
            <img src="kulso1.jpg" width="400" style="float:left; margin-right:10px;" alt="Szent György vértanú plébániatemplom" />
		</p>
        <p font-size="24px" color="blue">
         <b><u>Vetítő rendszer kialakítása az ürömi katolikus templomban</u></b>
        </p>
		<p font-size="10px">
			&nbsp;<br/>
			<i>A török hódoltságot követően elnéptelenedett Ürömön,
			középkori egyházának romjaiból építik fel az új sváb telepesek 1700 után
			Szent György templomukat 1764-66 között kibvítik,
			1936-ban pedig a régi templomot a szentély irányában nagyméretű új hajóval toldják meg.
			Pilisborosjenő filiája 1803-ig, utána helyi lelkészség.
			1821 óta plébánia. 1946-ban a község tiszta sváb és katolikus lakosságának
			97,5%-át kitelepítették és helyükbe Szabolcsból Tarpáról reformátusokat,
			Szigetmonostorról vegyesvallásúakat, Mezőkövesdről katolikusokat telepítettek.
			1986-ban a reformátusok svájci támogatással templomot és lelkészlakot építettek.
			A községben jelentős számban vannak még baptisták, jehovisták és néhány nazarénus család,
			igen sok (10-12) gyerekkel. Az egyházközség 1993-óta tartozik az esztergom-budapesti főegyházmegyéhez.
			<br/>(forrás: <a href="https://www.esztergomi-ersekseg.hu/plebaniak/szent-gyorgy-vertanu-plebania-urom">Eszergomi Érsekség</a>
			fotó: Ligeti Edina)
			</i>
		</p>
    </div>
	<br/>
	<hr />
	<br/>
    
    <div class="text">
        <p>
            <img src="projektor 20191110_095529.jpg" width="400" style="float:right; margin-left:10px;"/>
		</p>
        <p> 
			2019. elején az ürömi katolikus templom híveiben is felmerült az igény,
			hogy jobban követhető lenne a liturgia, egységesebben énekelhetnénk az énekeket,
			ha azokat kivetítéssel a vetítővásznon tudnák a hívek követni.
		</p>
		<p>
			A kapott magas összegű árajánlatokat mérlegelve elhatároztuk,
			hogy önerőből igyekszünk a kiépítést megvalósítani. 
        </p> 
		<p>
			A templom elülső részének tagolt elrendezése megnehezítette a kiépítés megvalósítását.
			Közeli falfelület, ahova vetíthetnénk, nem állt rendelkezésre.
			Az egyik oldalon a szószék, a másikon pedig a tabernákulum van,
			amik fölött már nincs megfelelő méretű falfelület és a vetítési szög sem lett volna ideális.
			Végül a képen látható helyre, pontosabban véglegesen még kb. fél méterrel afölé
			(ameddig a boltív engedte) kellett felszerelnünk a vetítővásznat,
			mert ha lejjebb raktuk, akkor egyes helyekről nem volt a vetített kép teljes mértékben
			látható a belógások miatt. Ezt a vásznat be tudtuk volna vetíteni hátulról is,
			de plébános atya kérése az volt, hogy lehetőleg ne helyezzünk el projektort a szentélyben.
			A vászonnak mi gyártottunk egy fém keretet, amit zsanérokkal a falra rögzítettünk,
			így ha nincs rá szükség be lehet hajtani és elölről nem látható.
		</p>
		<br/>
		<p>
			A laptop és a projektor összekötésére az volt alapvető elképzelésünk,
			hogy vezeték nélküli megoldással oldanánk meg a kapcsolatot.
			A magas és hosszú templom bevezetékezése hálókábelekkel, ráadásul mindezt esztétikusan is megoldva,
			nem lett volna egyszerű feladat. Alapvetően hátul fent az orgonához a kántornak kell egy hozzáférési pont,
			de mivel nálunk rendszeres gitáros misék is vannak,
			a gitáros misék alatt a kórus elöl és lent helyezkedik el.
			(Az egyik kórustag vezérli a kivetítést ilyenkor).
			Erre először egy Acer vezetéknélküli display adaptert próbáltunk ki,
			de az nem tudta kezelni a Windows kiterjesztés módját,
			ami alapvetően szükséges a Diatár program megfelelő működéséhez.
			A megfelelő megoldás a Microsoft wireless display adapter lett,
			és az egyébként nem kis méretű templom bármely pontjáról minőségromlás nélkül
			tudunk vetíteni wifi-n keresztül a laptopról a projektorra.
		</p>
		<br/>
	</div>
	<div>
        <p>
            <img src="projektor 20191110_095747.jpg" width="400"  style="float:left; margin-right:10px;"/>
        </p>
        <p>
			Fontos volt, hogy olyan laptopot szerezzünk be,
			ami támogatja a vezetéknélküli Miracast szabványt.
			Végül a tesztek alapján egy használt Dell megfelelt a vetítési céljainkra.
			(Sajnos az adományként kapott jó állapotú Lenovo nem támogatja a Miracast szabványt,
			ami a Microsoft Wireless Display Adapter-hez való csatlakozásnak a feltétele.)
        </p>
	</div>
		<br/>
		<hr/>
		<br/>
	<div>
        <p>
			Köszönjük Hozénak és csapatának a Diatár-at
			– ezt a kiváló és ingyenes programot –, illetve Hozé segítségét a program megfelelő beállítása során!
		</p>
		<br/>
	</div>
	<div>
		<p>
			<i>Mohácsi László</i>
			<br/>
			mohacsilaci [kukac] gmail.com
			<br/>
			Egyházközségi Képviselőtestületi Tag
			<br/>
			Üröm
		</p>
   </div>            
  <br/>
</div>
