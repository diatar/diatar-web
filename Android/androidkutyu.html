<html>

<head>
<meta http-equiv="Content-Language" content="hu">
<meta http-equiv="Content-Type" content="text/html; charset=windows-1250">
<title>Androidos &quot;okos eszköz&quot;</title>
<style>
<!--
 p.MsoNormal
	{mso-style-parent:"";
	margin-bottom:.0001pt;
	font-size:12.0pt;
	font-family:"Liberation Serif","serif";
	margin-left:0cm; margin-right:0cm; margin-top:0cm}
-->
</style>
</head>

<body bgcolor="#CCFFFF">

<p class="MsoNormal" align="center" style="text-align: center"><b>
<span style="font-size: 18.0pt">Androidos „okos” eszköz és a többgépes üzemmód</span></b></p>
<p align="center"><img border="0" src="Felepites.png"></p>
<p>A Diatár legegyszerûbb és leggyakoribb telepítési módja az úgynevezett 
egygépes konfiguráció, melynél a program egyetlen, két videókártyás számítógépen 
fut és a második (külsõ) képernyõ képe analóg VGA (vagy újabban HDMI) jelként 
van elvezetve a vetítõ eszközig. Ennek a klasszikus megoldásnak azonban 
hátrányai, korlátjai is vannak. </p>
<p>
<a title="1. ábra: olcsó androidos számítógép („kütyü”) és a rajta futó DiaVetítõ program beállító panelje" href="IMG_20181231_122637.jpg">
<img border="0" src="IMG_20181231_122637kicsi.jpg" width="416" height="312" align="right" alt="1. ábra: olcsó androidos számítógép („kütyü”) és a rajta futó DiaVetítõ program beállító panelje" longdesc="1. ábra: olcsó androidos számítógép („kütyü”) és a rajta futó DiaVetítõ program beállító panelje" hspace="10"></a>Korszerûbb 
és rugalmasabb megoldásnak ígérkezik a többgépes üzemmód használata, ami IP 
alapú digitális kapcsolatot teremt a vezérlõ gép és vetítõ eszköz(ök) között. 
Elterjedésének azonban eddig jelentõs akadálya volt, hogy több számítógép kell 
hozzá. A további – általában a vetítõt vezérlõ gép(ek) – nem csak hogy 
megdrágították a rendszer kialakítását, de elhelyezésük (pontosabban inkább 
eldugásuk) a vetítõ eszköz mellett is gondot jelentett. Szerencsére azonban 
változnak az idõk, itt vannak az Android alapú okos eszközök, és elkészült a 
Diatár-Vetítõ androidos változata is: a
<a href="https://play.google.com/store/apps/details?id=com.polyjoe.DiaVetito">
DiaVetítõ</a>!</p>
<p>A megoldás lényege, hogy magát a vetítést megvalósító Diatár-Vetítõ szoftvert 
futtassuk olcsó és már mindenki által elérhetõ androidos eszközön (1. ábra). Ez 
az eszköz lehet akár beépítve magába a (méregdrága) vetítõ eszközbe – és ekkor 
Okos-Projektornak ill. Okos-TV-nek hívják –, de vehetünk egy önálló »kütyüt« is, 
ami ugyanúgy ellátja a második számítógép feladatát. Az ilyen „kütyük” széles 
körben nem eléggé ismertek, ezért kicsit bemutatom õket. Ezek lényegében olcsó, 
pici számítógépek, melyeknek kicsi az áram fogyasztásuk, hangtalanok és 
gyakorlatilag semmilyen karbantartást sem igényelnek. Nevezik õket Smart TV 
Box-nak, MediaBox-nak ill. Mini PC-nek is; vagy szimplán: TV-okosítónak. Kicsi, 
fekete, kb. 10x10cm-es dobozka, sokféle csatlakozóval az oldalán. Általában 
közvetlenül kínai webáruházakból kb. 30 US$ (azaz 8000 Ft!) -ért lehet 
beszerezni õket. Érdemes körülnézni az õket támogató magyar weboldalakon is. </p>
<p>Nagy a választék belõlük, de számunkra a legegyszerûbbek is megfelelnek, 
hiszen csupán egy egyszerû és kicsi programot – az Androidos DiaVetítõ-t – 
fogjuk rajta futtatni. Nekem egy „X96 mini”-m van kb. egy éve és ez alapján írom 
ezt a bemutatót. Hangsúlyoznom kell azonban, hogy a tapasztalataimat csak 
otthoni használat, tesztelés során szereztem (lásd 2. ábra), valódi – pl. 
templomi – környezetbeli alkalmazásról nincs ismeretem.</p>
<p><b>Magáról az eszközrõl:</b></p>
<ul>
	<li>megbízható legyen a hardver (én a sok eladott példányból, pozitív 
	értékelésbõl ill. tesztekbõl informálódtam)</li>
	<li>ARM processzoros legyen (az Intel nem jó!) és elég egy átlagos 
	teljesítményû is</li>
	<li>Android fusson rajta (nekem ver. 7.1.2-esem van)</li>
	<li>1GB RAM és 8GB ROM bõven elég (bár nekem 2/16-osom van)</li>
	<li>célszerû a 2 USB csatlakozó (a beállításhoz használt billentyûzethez és 
	egérhez)</li>
	<li>nagyon ajánlott a LAN (RJ45-ös) csatlakozó (10/100-as bõven elég)</li>
	<li>WiFi (szinte mindegyikben van, de általában gyengék!)</li>
	<li>HDMI csatlakozó (ez is van mindegyikben)</li>
	<li>HD képernyõ felbontás (a 4K-s szerintem teljesen felesleges)</li>
	<li>külsõ táp bemenet és tápegység</li>
	<li>távirányítót is szoktak adni hozzá, de én még semmi hasznát sem vettem</li>
</ul>
<p><b>Ahogy én elképzelem a gyakorlati alkalmazást: </b></p>
<p>
<a title="2. ábra:  Az otthoni teszt környezet - balra lent az X96mini (egy ébresztõórával feltámasztva)     [Jól látható, hogy a DiaVetítõ a laptopon látható dia képét a TV képernyõ arányaihoz igazította!]" href="IMG_20181231_120358.jpg">
<img border="0" src="IMG_20181231_120358kicsi.jpg" width="416" height="312" align="right" alt="2. ábra:  Az otthoni teszt környezet - balra lent az X96mini (egy ébresztõórával feltámasztva)     [Jól látható, hogy a DiaVetítõ a laptopon látható dia képét a TV képernyõ arányaihoz igazította!]" longdesc="2. ábra:  Az otthoni teszt környezet - balra lent az X96mini (egy ébresztõórával feltámasztva)     [Jól látható, hogy a DiaVetítõ a laptopon látható dia képét a TV képernyõ arányaihoz igazította!]" hspace="10"></a>Vezérlõ 
számítógépnek elég egy régi, de halk PC vagy laptop. (Linuxot használva még az 
operációs rendszer költségeit is megspórolhatjuk.) A klasszikus megoldás: fixen 
beépítve az orgona mellé. Vagy most már lehet az androidos
<a href="https://play.google.com/store/apps/details?id=diatar.eu">Diatár</a> 
applikációt használni okostelefonon vagy tableten.</p>
<p>A vetítõ eszköznek, ami általában projektor vagy TV, nem kell „okos”-nak 
lennie. (Ráadásul nem is minden okos TV androidos!) Utóbbiakért általában 
aránytalanul többet kérnek el és ráadásul ha a rajtuk levõ Androidot már nem 
támogatja a gyártó, akár ki is dobhatjuk õket. Használjuk inkább az itt 
bemutatott „kütyüt” a normál projektor vagy TV felokosítására, második 
számítógépnek. Ha a DiaVetítõ programot automatikusan indítjuk el (pl. az „AutoStart 
– No root” segédprogrammal; de van rá beépített opció is a programban), akkor 
semmilyen napi szintû hozzáférés nem szükséges, így nyugodtan elrejthetjük 
nehezen hozzáférhetõ helyekre is, ill. akár a TV hátuljára is felragaszthatjuk.
</p>
<p>A két gép (vezérlõ és vetítõ) közötti kapcsolat már érdekesebb. Sokan 
szeretik használni a WiFi-t. Elõnye, hogy nem kell sehol sem drótozni, ráadásul 
rugalmas a rendszer, mert bárhonnan lehet vezérelni az általában fixen 
telepített vetítõt. Pl. egy gitáros misén a fiatalok a padsorokból maguk is 
kivetíthetik a diákat a saját laptopjukról (vagy akár okostelefonról), nem kell 
a kántor eszközeihez hozzányúlniuk. Probléma lehet azonban az áthidalandó 
távolság. Egy nagyobb méretû templomban szinte biztosan kelleni fog valamilyen 
komolyabb külsõ antennás megoldás, a „kütyü” saját beépített WiFi-je nem lesz 
elég. Ezért fontos a kütyün a LAN csatlakozó, mert így egy külsõ antennás 
routerhez köthetjük egy rövid Ethernet kábellel. A routernek mûködnie kell 
internet kapcsolat nélkül is, hiszen mi csupán egy helyi hálózatot akarunk 
kiépíteni a két gép összekapcsolására! </p>
<p>A WiFi másik hátránya a zavar-érzékenység. Ezen is segít az vezetékes 
hálózat. Az Ethernet kábel viszonylag olcsó és mindenhol elérhetõ. Drótot 
kihúzni mindenki tud és ráadásul nem megy tönkre.</p>
<p>A hálózat típusának eldöntéséhez azonban egy új szempont is felmerült. Egyre 
több helyen szeretnének egyszerre több vetítõ eszközre is kivetíteni, mert az 
egy helyen megjelenített képet nem lehet jól látni mindenhonnan. Ez vezetékes 
hálózattal még nehezebben oldható meg, míg a WiFi-s megoldás szinte adja magát. 
Itt a két- ill. több-gépes üzemmód egy másik nagy elõnye is megmutatkozik, 
ugyanis a vetítõ eszközök akár különbözõ képernyõ arányúak is lehetnek, hiszen 
minden vetítõ eszközhöz tartozik egy saját számítógép, ami dinamikusan, az 
általa meghajtott képernyõ jellemzõihez alakítja, szabja át a dia tartalmát. (A 
Diatár PC-s változata is hamarosan támogatni fogja a több vetítõ egyidejû 
vezérlését.) </p>
<p>Talán ez a kis bemutató segít abban, hogy – a hagyományos megoldásoktól 
elrugaszkodva – találjunk olcsó és mindenki számára egyszerûen kivitelezhetõ 
megoldást templomainkban az énekszöveg kivetítésére. </p>
<p>2019. január </p>
<p>afo</p>

</body>

</html>
